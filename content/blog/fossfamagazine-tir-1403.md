---
title: "ماهنامهٔ دوم - تیر ۱۴۰۳"
description: "دومین ماهنامهٔ فوسفا پیرامون نرم‌افزار آزاد"
image: "images/post/fossfamagazine-tir-1403.jpg"
tags: ["Magazine"]
categories: ["Linux", "News"]
author: "Gnkalk"
date: 2024-08-02T17:56:06+03:30
draft: false
---
از اینکه دومین ماهنامه فوسفا را مطالعه می‌کنید خرسندم و باید پیش از مطالعه این ماهنامه اعلام کنم که این ماهنامه برخلاف ماهنامه ماه پیش توسط تمام اعضای تحریریه نوشته نشده و صرفا توسط شخص بنده (‌ جنگالک ) نگارش شده پس امیدوارم ماهنامهٔ خوبی باشه و ماه خوبی هم پیش‌روی شما :)


### دولت فدرال سوییس نرم‌افزارهای عمومی‌اش را متن‌باز می‌کند!
![](/images/post/fossfamagazine-tir-1403/1.png)
در مدتی که گذشت و با اتفاقاتی همچون ماجرای CrowdStrike کشورهای اروپایی بیش از پیش بر این باور شدند که نیاز است نرم‌افزارهای متن‌بسته که توسط غول‌های فناوری توسعه پیدا کرده‌اند را کنار بگذارند و به سمت نرم‌افزارهای متن‌باز روی بیاورند.

اما در بین این دول، دولت فدرال سوییس در تصمیمی خاص اقدام به تصویب یک قانون فدرال کرده که بر اساس این قانون تمامی بخش‌های عمومی دولت ملزم به متن‌باز کردن نرم‌افزارهای خود هستند.

[Swiss Federal Government Adopts Open Source Licensing for Its Software](https://news.itsfoss.com/switzerland-open-source/)


### انتشار نسخه دبیان‌بیس وانیلا او‌اس
![](/images/post/fossfamagazine-tir-1403/2.webp)
توزیع وانیلا او‌اس که توسط توسعه‌دهنده ابزار محبوب و نام‌آشنای DistroBox توسعه پیدا می‌کند و عموماُ به عنوان توزیع اتمی، خراب‌نشدنی و بسیار پایدار شناخته می‌شود، این بار با بنیان قرار‌دادن دبیان نسخه جدیدی با عنوان « وانیلا اواس ۲ - ارکیده » منتشر کرده که بر اساس مطلبی که در وبلاگ این توزیع قرار دارد از برجسته ترین تغییرات آن می‌توان به موارد زیر اشاره کرد:

- بهبود ساختار بروزرسانی سیستم‌عامل و انجام فرآیند بروزرسانی در پس‌زمینه
- ایجاد پشتیبانی بومی از روش هیبرید در استفاده از کارت‌های گرافیک
- افزوده شدن پشتیبانی از زیرسیستم اندروید ( مبنی‌بر ویدروید )
- اضافه شدن رابط کاربری جدید به Apx و بازچینی ساختار آن
- امکان ساید‌لود کردن .deb و .apk

[Vanilla OS 2 Orchid - Stable Release](https://vanillaos.org/blog/article/2024-07-28/vanilla-os-2-orchid---stable-release)

### عرضه نسخه لینوکسی زد
![](/images/post/fossfamagazine-tir-1403/3.png)
نرم‌افزار ویرایش متن زد که مدتی‌ است به عنوان قاتل VSCode از آن یاد می‌شود بالاخره با انتشار نسخه لینوکسی خود از حصار سیستم‌عامل مک خارج شد و در دسترس کاربران بیشتری قرارگرفت، شما میتوانید با لینک زیر این اطلاعات بیشتری پیرامون این موضوع دریافت کنید.

[Linux when? Linux now.](https://zed.dev/blog/zed-on-linux)

### مینت ۲۲ منتشر شد!
![](/images/post/fossfamagazine-tir-1403/4.png)
توزیع مینت که از شناخته شده ترین توزیع‌های گنو/لینوکس به شمار می‌رود در ماه‌گذشته نسخه ۲۲ خود را منتشر کرد که در این بروزرسانی تمرکز بر تجربه کاربر و بروزساختن توزیع بود، همچنین از مهم‌ترین تغییرات توزیع:

-  جایگزینی PulseAudio با Pipewire
- بروزرسانی به کرنل و بیس اوبونتوی بروزتر
- افزوده شدن المنت به عنوان نرم‌افزار از پیش نصب‌شده
- بهبود فروشگاه نرم‌افزاری

> درکل فقط خواستن به درجه فسیل بودن نرسه همین :)

### گندی که به نام مایکروسافت تمام شد..
![](/images/post/fossfamagazine-tir-1403/5.png)
مدتی پیش با انتشار یک بروزرسانی از سوی شرکت کراوداسترایک حجم عظیمی از رایانه‌های ویندوزی جهان با صفحه آبی مرگ مواجه شدند، دلیل رخداد این ماجرا انتشار یک بروزرسانی مخرب از نرم‌افزار فالکن شرکت کراوداسترایک بود که به لطف مهندسین امنیت ویندوزی با نصب نرم‌افزار امنیتی فالکن بر روی اکثر رایانه‌های موثر در شرکت‌های تاثیرگذار این اثر مخرب به یک فاجعه جهانی تبدیل شد!

در این بین مراکز تماس اضطراری آلاسکا و شرکت‌های هواپیمایی بزرگی همچون دلتا و یونایتد هم درگیر این ماجرا شدند که البته با ارائه یک وصله از سوی کراود استرایک و یک کد تخفیف ۱۰ دلاری اوبر ( :D ) این ماجرا حل شده اما این بیش از اینکه به کراوداسترایک خسارت بزنه حسابی سهام مایکروسافت رو ریخت!

### متا، توسعه دهنده بزرگترین مدل زبانی متن‌باز :D
![](/images/post/fossfamagazine-tir-1403/6.png)
از عجیب ترین وقایع این‌روز ها انتشار سومین نسخه مدل Llama بود، این مدل از عجایب کاری متا و بزرگترین خدمت او به جامعه متن‌باز به شمار می‌رود که به راحتی می‌تواند با GPT-4 رقابت کند.

> سگ زرد برادر شغاله...

### خداحافظی با نام اوپن‌سوزا؟
![](/images/post/fossfamagazine-tir-1403/7.png)
مدتی پیش اخباری منتشر شد که نشان می‌داد شرکت سوزا از بنیاد اوپن‌سوزا درخواست کرده تا دیگر از نام تجاری او استفاده نکند و بنظر آنها دیگر قصد همکاری ندارند.

>اینطوری که بنظر میرسه باید با کلپسه‌لینوکس خداحافظی کنیم :(

### و دیگر اتفاقات ماه گذشته...

- **نسخه ۴٫۳ دانلودمنیجر پرسپولیس منتشر شد.**
- **مدیربسته اپت داره بهتر میشه..**
- **شل فیش قراره یه نسخه راستی داشته باشه!**
		- بلاخره این راست‌زنا باید یچیزی رو بازنویسی بکنن xD
- **ملت تازه فهمیدن فالکن روی لینوکس هم هست.**
- **پروتن از ایمیل و VPN رسیده به آفیس آنلاین.**

همچنین در پایان باید از میم **« باورکنید امسال سال لینوکسه »‌** یاد کنم D:
> اگر دقت کرده باشید دچار دوگانه نویسی شدم در حین این مطلب چون واقعا نمیدونم مخاطب با چه لحنی بیشتر لذت میبره پس با کامنت‌هاتون مارو آگاه کنید.
