---
title: "ماهنامهٔ یکم - خرداد ۱۴۰۳"
description: "نخستین ماهنامهٔ فوسفا پیرامون نرم‌افزار آزاد"
image: "images/post/fossfamagazine-khordad-1403.jpg"
tags: ["Magazine"]
categories: ["Linux", "News"]
author: "Tahririeh"
date: 2024-06-24T17:57:20+03:30
draft: false
---

درخرداد ماه اتفاقات زیاد و مهمی مثل css injection در گیت هاب و انشار نسخه جدید پلاسما افتاد که در ماهنامه ی خرداد اون هارو مورد بررسی قرار داده ایم. با ما همراه باشید!

### پیدا شدن CSS Injection در گیتهاب

![](/images/post/fossfamagazine-khordad-1403/1.jpg)


از اتفاقات جالب و طنزی که در ماه گذشته رویداد پیداشدن چندین CSS Injection در گیتهاب بود، هرچند امروزه دیگر CSS Injection واقعاُ مثل گذشته توی بورس نیست و افراد زیادی به دنبالش نمیگردند ولی در هفته‌های گذشته یکی از چالش‌های مطرح بود!

در گیتهاب قابلیت نوشتن فرمول‌های ریاضی به کمک سینتکس لاتک وجود داره و شما اگر زبان کدبلاک را  math  بگذارید می‌توانید از سینتکس لاتک برای این موضوع استفاده کنید اما نکته قابل توجه اینجاست که در لاتک امکان استفاده از CSS وجود داره و حتی سلکتور را هم می‌توان انتخاب کرد :)

همانطوری که حدس زدید مشکل از اینجا بود، هرچند گیتهاب این مشکل را حل کرد ولی فردی دیگر بازهم با بک‌اسلش موفق به استفاده از آن شد و در نهایت هم در یک شنبه تعطیل این مشکل بطور کامل رفع شد.


### میزکار KDE Plasma 6.1 منتشر شد!

![](/images/post/fossfamagazine-khordad-1403/2.png)

در نسخه جدید پلاسما شاهد تغییرات فراوان و مفیدی هستیم که از جمله آنها میتوان به پشتیبانی از بافر سه‌گانه (Triple Buffering) اشاره کرد، این ویژگی سبب آن می‌شود که پویانمایی‌ها و پردازش صفحه به طور کلی بهبود یابد؛ همچنین پلاسما در ادامه رویه سابق پشتیبانی برنامه‌ها از X Wayland را افزایش داده است.

افزون‌بر آن در این نسخه ویژگی Mouse finder به پلاسما اضافه شده که با کمک آن اگر احیاناُ موشواره‌تان گم کردید با تکان‌دادن آن، اندازه‌اش بزرگتر خواهد شد و می‌توانید آن را پیدا کنید.

همچنین از دیگر تغییرات این نسخه می‌توان به موارد زیر اشاره داشت :
- بازطراحی نمای ویراش
- حذف گزینه‌های مازاد از منوی Power
- بهبود سامانهٔ جستجو

### تاکسیدو روی اولین لپ تاپ لینوکس مجهز به اسنپدراگون کار میکند.

![](/images/post/fossfamagazine-khordad-1403/3.png)

طی چندسال اخیر اپل با لپ تاپ های M1 مفهوم Arm در لپ‌تاپ‌ها را رایج کرد و باعث شد دیدی جدی نسبت به Arm در رایانه ها ایجاد شود ولی تا الان لپ‌تاپ قدرتمندی نداشته‌ایم که بصورت رسمی با لینوکس معرفی شود. در این فرصت Tuxedo در رویدادی نشان داد که در حال کار بر روی لپ تاپی مجهز به تراشهٔ Snapdragon Elite از شرکت کوالکام هست. نگاه بسیاری به سمت تاکسیدو گره‌خورده است...


### اندروید ۱۵، توسعه‌ای آهسته و پیوسته

![](/images/post/fossfamagazine-khordad-1403/4.png)

در این نسخه از اندروید قابلیت‌هایی همچون امکان نمایش کامل نام برنامه در اندروید خام، بهبود انیمیشن اعلانات و روان‌تر شدن آنها، تغییر رابط پیش‌نمایش اسکرین‌شات‌ها و بهبود انمیشن بازگشت اعمال شده‌اند.
همچنین قابلیت‌های زیر نیز افزوده شده است:
- تست صفحه‌نمایش
- تست تاچِ صفحه
- نمایش سلامت باتری
- نمایش سلامت حافظه


### کرنل جدید 6.10-rc5 منتشر شد.
![](/images/post/fossfamagazine-khordad-1403/5.jpg)

لینوس توروالدز، آخرین نسخه آزمایشی لینوکس 6.10 رو که قراره تا میانه ژوئیه نسخه نهایی منتشر بشه، برچسب زده.
این نسخه 6.10-rc5 نام داره و آخرین مشکلات و باگ های قبلی رو برطرف کرده. این هفته، چندتا اشکال Bcachefs رفع شده، لینوس تصمیم گرفته یه گزینه به اسم FORCE_NR_CPUS رو که باعث سردرگمی میشد کم اهمیت تر کنه، یه مشکل سرریز بافر تو JFS که خوب نگهداری نمیشد هم حل شده و چندتا رفع اشکال دیگه هم انجام شده.لینوس گفته: "تا اینجا، این نسخه جدید لینوکس خیلی آروم و بدون مشکل پیش رفته و امیدوارم همینطور ادامه پیدا کنه."پس به نظر میرسه لینوکس 6.10 داره خوب پیش میره. ویژگی های این نسخه رو چک کنید تا ببینید چی در انتظارتونه که قراره تا ماه آینده منتشر بشه.

### نسخه Astro 4.11: آپدیت جدید اومد!
![](/images/post/fossfamagazine-khordad-1403/6.webp)

آسترو 4.11 بالاخره اومد و کلی چیزای جدید داره که کار باهاش رو برای برنامه‌نویس‌ها راحت‌تر و امکاناتشو بیشتر می‌کنه.

چی تو این آپدیت جدیده؟

- صفحات خطای 500 بهتر شدن: دیگه وقتی یه مشکلی پیش میاد، یه صفحه ساده و گیج‌کننده نمی‌بینید. حالا می‌تونید بفهمی دقیقاً چی شده و راحت‌تر مشکل رو حل کنید.

- شی‌کی به Astro اومده: شی‌کی یه ابزاره که می‌تونه کدهاتون رو خیلی زیبا و مرتب‌تر نشون بده. باهاش می‌تونید رنگ و لعاب کدهاتون رو عوض کنید و هر جوری که دوست دارید تنظیمشون کنید.

- آپدیت کردن Astro راحت‌تر شده: دیگه لازم نیست برای آپدیت کردن Astro زحمت بکشیذ. یه ابزار جدید اومده که همه کارها رو براتون انجام می‌ده.

- کلی چیزای دیگه هم اضافه شده: تو این آپدیت کلی اشکال رفع شده و Astro سریع‌تر و بهتر شده.

برای اطلاعات بیشتر درمورد این آپدیت به  [Astro 4.11 release](https://astro.build/blog/astro-4110/?ref=dailydev)  سر بزنید
